[{"id": 1, "title": "O\u2018zbekiston va Misr \u00abyashil\u00bb energetika loyihalarini amalga oshirish bo\u2018yicha kelishib oldi", "body": "O\u2018zbekiston rahbari ko\u2018hna va betakror Misr zaminida O\u2018zbekiston delegatsiyasiga ko\u2018rsatilgan samimiy qabul va mehmondo\u2018stlik uchun chuqur minnatdorlik bildirdi. Misr rahbariyati va xalqining ulkan yutuqlari O\u2018zbekistonni xursand qilayotganini aytdi. Bo\u2018lib o\u2018tgan muzokaralar chog\u2018ida yetakchilar ikki mamlakatda amalga oshirilayotgan keng ko\u2018lamli islohotlar - Yangi O\u2018zbekiston strategiyasi va Misrning \u00abYangi Respublika\u00bb dasturi bir-biriga hamohang ekani, yangi ish o\u2018rinlarini yaratish va kambag\u2018allikni qisqartirish, aholini ijtimoiy himoya qilish va shaharlar infratuzilmasini rivojlantirish borasidagi ishlar uyg\u2018unligi to\u2018g\u2018risida yakdil fikr bildirdi. \u00abBiz prezident janoblari bilan ochiq, do\u2018stona va amaliy ruhda o\u2018tgan muloqotimiz davomida keng ko\u2018lamli hamkorligimizni rivojlantirishni muhokama qildik. Qarashlarimiz, yo\u2018nalishlarimiz birligini tasdiqladi.  Siyosiy, savdo-iqtisodiy, transport-logistika, madaniy-gumanitar, xavfsizlik va korrupsiyaga qarshi kurashish sohalarida ko\u2018p qirrali aloqalarimizni kengaytirish masalalari bo\u2018yicha ham kelishib oldik. "}, {"id": 2, "title": "Samsung yangi Galaxy S23 flagmanlarini taqdim etdi", "body": "Samsung kompaniyasi yangi Galaxy S23 flagman smartfonlari seriyasini e\u2019lon qildi. Kompaniya vakillari Galaxy Unpacked tadbiri chog\u2018ida smartfonlarni taqdim etdi. Marosim kompaniyaning YouTube kanalida namoyish etildi. Yangi smartfonlar qatoriga Galaxy S23, Galaxy S23+ va Galaxy S23 Ultra kiradi. Seriya qurilmalari Snapdragon 8 Gen 2 protsessori va 8 gigabayt operativ xotira bilan ta\u2019minlangan."}, {"id": 6, "title": "Odamlar yana Oyga qaytmoqda. NASA so\u2018nggi 50 yildagi eng umidli loyihani ishga tushirdi", "body": "Artemis dasturi nima va odamlar nega Oyga qaytmoqda? AQSh sobiq vitse-prezidenti Mayk Pens yaqin yillarda odamlar Artemis missiyasi doirasida Oyga qo\u2018nishini rasman va\u2019da qilgandi. Bunday loyiha nega kerak bo\u2018lib qolganini NASA shunday tushuntirdi: \u00abBiz Oyga ilmiy kashfiyotlar, iqtisodiy manfaatlar va tadqiqotchilarning yangi avlodini ilhomlantirish uchun qaytyapmiz. Artemis missiyasi kelajakdagi parvozlar uchun asosdir\u00bb."}]